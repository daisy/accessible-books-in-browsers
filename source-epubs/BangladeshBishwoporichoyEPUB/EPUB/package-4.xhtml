<?xml version="1.0" encoding="utf-8"?><html xmlns="http://www.w3.org/1999/xhtml" xml:lang="en-US"><head><meta charset="UTF-8" /><title> প্রসঙ্গ কথা </title></head><body xmlns:epub="http://www.idpf.org/2007/ops" epub:type="bodymatter"><section id="id_6"><h1 id="dtb_42" xml:lang="en-US"> প্রসঙ্গ কথা </h1><p id="dtb_43" xml:lang="bn-IN">
					<span id="dtb_44">শিশু এক অপার বিস্ময়। </span>
					<span id="dtb_45">তার সেই বিস্ময়ের জগৎ নিয়ে ভাবনার অন্ত নেই। </span>
					<span id="dtb_46">শিক্ষাবিদ, বিজ্ঞানী, দার্শনিক, শিশুবিশেষজ্ঞ, মনোবিজ্ঞানীসহ অসংখ্য বিজ্ঞজন শিশুকে নিয়ে ভেবেছেন, ভাবছেন। </span>
					<span id="dtb_47">তাঁদের সেই ভাবনা নিচয়ের আলোকে জাতীয় শিক্ষানীতি ২০১০- এ নির্ধারিত হয় শিশু শিক্ষার মৌল আদর্শ। </span>
					<span id="dtb_48">শিশুর অপার বিস্ময়বোধ, অসীম কৌতুহল, অফুরন্ত আনন্দ ও উদ্যমের মতো মানবিক বৃত্তির সুষ্ঠু বিকাশ সাধনের সেই মৌল পটভূমিতে পরিমার্জিত হয় প্রাথমিক শিক্ষাক্রম। </span>
					<span id="dtb_49">২০১১ সালে পরিমার্জিত শিক্ষাক্রমে প্রাথমিক শিক্ষার লক্ষ্য ও উদ্দেশ্য পুনঃনির্ধারিত হয় শিশুর সার্বিক বিকাশের অন্তর্নিহিত তাৎপর্যকে সামনে রেখে। </span>
				</p><p id="dtb_50" xml:lang="bn-IN">
					<span id="dtb_51">বাংলাদেশের সমাজ ও পরিবেশ, ইতিহাস, ঐতিহ্য, সংস্কৃতি, মুক্তিযুদ্ধের ইতিহাস, মৌলিক চাহিদা, শিশুদের অধিকার ও দায়িত্ব-কর্তব্য, সমাজে সকল মানুষের সাথে সহযোগিতা ও সহমর্মিতাবোধ, সুনাগরিক হয়ে ওঠার গুণাবলি অর্জন, অন্যের সংস্কৃতি ও পেশার প্রতি শ্রদ্ধাশীল হওয়া, সম্পদের সুষ্ঠু ব্যবহার ও সংরক্ষণ, সামাজিক পরিবেশ ও দুর্যোগ, জনসংখ্যা ও জনসম্পদ ইত্যাদি বিষয়গুলো বাংলাদেশের প্রেক্ষাপটে বাংলাদেশ ও বিশ্বপরিচয় পাঠ্যপুস্তকে বিশেষভাবে উপস্থাপন করা হয়েছে।</span>
					<span id="dtb_52">এখানে, জাতির পিতার জীবনী, মুক্তিযুদ্ধের প্রকৃত ইতিহাস ও তথ্য সমূহ যথাযথভাবে উপস্থাপন করা হয়েছে।</span>
				</p><p id="dtb_53" xml:lang="bn-IN">
					<span id="dtb_54">কোমলমতি শিক্ষার্থীদের আরও আগ্রহী, কৌতুহলী ও মনোযোগী করার জন্য মাননীয় প্রধানমন্ত্রী শেখ হাসিনার নেতৃত্বে আওয়ামী লীগ সরকার ২০০৯ সাল থেকে পাঠ্যপুস্তকগুলো চার রঙে উন্নীত করে আকর্ষণীয়, টেকসই ও বিনামূল্যে বিতরণ করার মহৎ উদ্যোগ গ্রহণ করেছে।</span>
					<span id="dtb_55">সরকার সারাদেশে সকল শিক্ষার্থীর নিকট প্রাক-প্রাথমিক, প্রাথমিক স্তর থেকে শুরু করে ইবতেদায়ি, দাখিল, দাখিল ভোকেশনাল, এসএসসি ভোকেশনালসহ মাধ্যমিক স্তর পর্যন্ত পাঠ্যপুস্তক বিতরণ কার্যক্রম শুরু করে, যা একটি ব্যতিক্রমী প্রয়াস।</span>
				</p><p id="dtb_56" xml:lang="bn-IN">
					<span id="dtb_57">পাঠ্যপুস্তকটি রচনা, সম্পাদনা, যৌক্তিক মূল্যায়ন এবং মুদ্রণ ও প্রকাশনার বিভিন্ন পর্যায়ে যাঁরা সহায়তা করেছেন তাঁদের জানাই আন্তরিক কৃতজ্ঞতা ও ধন্যবাদ।</span>
					<span id="dtb_58">সংশ্লিষ্ট ব্যক্তিবর্গের সযত্ন প্রয়াস ও সতর্কতা থাকা সত্বেও পাঠ্যপুস্তকটিতে কিছু ত্রুটি-বিচ্যুতি থেকে যেতে পারে।</span>
					<span id="dtb_59">সেক্ষেত্রে পাঠ্যপুস্তকটির অধিকতর উন্নয়ন ও সমৃদ্ধি সাধনের জন্য যেকোনো গঠনমূলক ও যুক্তিসঙ্গত পরামর্শ গুরুত্বের সঙ্গে বিবেচিত হবে।</span>
					<span id="dtb_60">যেসব কোমলমতি শিক্ষার্থীর জন্য পাঠ্যপুস্তকটি রচিত হয়েছে তারা উপকৃত হবে বলে আশা করছি।</span>
				</p><p id="dtb_61" xml:lang="bn-IN">
					<em id="dtb_62">প্রফেসর নারায়ন চন্দ্র সাহা</em>
				</p><p id="dtb_63" xml:lang="bn-IN">চেয়ারম্যান</p><p id="dtb_64" xml:lang="bn-IN">জাতীয় শিক্ষাক্রম ও পাঠ্যপুস্তক বোর্ড, ঢাকা</p></section></body></html>